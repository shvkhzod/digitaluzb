# Marketing Strategiyasi 
Marketing strategiyasi kompaniyaning uzoq muddatli maqsadlariga erishish uchun ishlab chiqilgan rejalarni o'z ichiga oladi. Bu strategiya uch asosiy elementdan iborat: bozor segmentatsiyasi, maqsadli bozorni tanlash va pozitsiyalash. Keling, har bir elementni batafsil ko'rib chiqaylik.

### Segmentatsiya
Bozor segmentatsiyasi - bu katta bozorni o'xshash ehtiyojlar, xususiyatlar yoki xatti-harakatlarga ega bo'lgan kichikroq guruhlarga bo'lish jarayoni. 
\
\
Segmentatsiya mezonlari:
* Demografik: yosh, jins, oilaviy holat, daromad, ta'lim darajasi
* Geografik: mamlakat, shahar, iqlim, aholi zichligi
* Psixografik: hayot tarzi, qadriyatlar, shaxsiyat
* Xulq-atvor: foydalanish darajasi, foyda izlash, brendga sodiqlik
\
\
Misol: Smartfon ishlab chiqaruvchi kompaniya o'z bozorini "texnologiyaga qiziquvchi yoshlar", "biznes foydalanuvchilar" va "katta yoshli oddiy foydalanuvchilar" kabi segmentlarga bo'lishi mumkin

### Bozorni tanlash
Bozor segmentlarga bo'lingandan so'ng, kompaniya qaysi segment(lar)ga e'tibor qaratishni tanlashi kerak.
Hech qanaqa kompaniya hech qachon hammaga xizmat ko'rsata olmaydi. 
\
\
Maqsadli bozorni tanlash mezonlari:
* Kompaniyaning kuchli tomonlari va resurslari bilan mos kelishi
* Raqobat darajasi
* Segment hajmi , o'sish potentsiali va foyda olish imkoniyati

### Pozitsiyalash
Pozitsiyalash - bu kompaniyaning mahsulot yoki xizmatini raqiblarnikidan farqlaydigan va maqsadli mijozlar ongida o'ziga xos o'rin egallashiga yordam beradigan jarayon. Va bu jarayonda kompaniyaning qadriyatlari katta rol oynaydi. Qadriyatlar - kompaniyaning kimligini, nima uchun mavjudligini va qanday ishlashini belgilaydi. Ko'p kompaniyalar qadriyatlarini bir xator gap bilan tushunitirshga harakat qilishadi. 
\
\
Nike - "Agar tanangiz bo'lsa, siz sportchisiz", bu Nike'ning qadriyati, sport va faol hayot tarzini targ'ib qilish orqali o'z mahsulotlarini pozitsiyalashini ko'rsatgan.\
Apple - "Dunyoni o'zgartirishni hohlagan insonlarga eng yaxshi texnologiyalarni berish", Apple o'z mahsulotlarini ijodkor va professional foydalanuvchilar uchun eng yaxshi vosita sifatida taqdim etadi.

\
\
Pozitsiyalash strategiyalari:
* Xususiyatga asoslangan: kompaniya/mahsulotning o'ziga xos xususiyatlarini ta'kidlash
* Foyda asosida: kompaniya/mahsulot xizmatidan olinadigan foyda yoki qiymatni ta'kidlash
* Foydalanuvchi asosida: ma'lum bir foydalanuvchi turi uchun eng yaxshi tanlov ekanligini ta'kidlash
* Raqibga qarshi: raqiblar bilan taqqoslash orqali o'z ustunliklarini ko'rsatish
\
\
Misol: Apple kompaniyasi, innovatsiya va dizaynni qadriyat sifatida tanlab, o'zini premium va ijodkor foydalanuvchilar uchun pozitsiyalaydi.

### Marketing strategiyasini yangilash 
Marketing strategiyasi statik emas, balki dinamik jarayon bo'lishi kerak. Bozor sharoitlari, iste'molchi talablari va texnologiyalar doimiy ravishda o'zgarib turadi. Shu sababli, kompaniyalar o'z marketing strategiyalarini muntazam ravishda qayta ko'rib chiqishlari va yangilashlari zarur. Ko'pgina ekspertlar marketing strategiyasini har 5-7 yilda to'liq qayta ko'rib chiqishni tavsiya etadilar.
\
\
Strategiyani yangilash zaruriyatining sabablari:\
-Yangi raqobatchilarning paydo bo'lishi.\
-Iste'molchilar didining o'zgarishi\
-Iqtisodiy sharoitlarning o'zgarishi.\
-Yangi mahsulotlar, xizmatlar yoki bozorlarning paydo bo'lishi.
\
\
Marketing strategiyasini yangilash jarayoni:
1. Joriy holatni baholash: Mavjud strategiyaning kuchli va zaif tomonlarini tahlil qilish.
2. Bozor tendentsiyalarini o'rganish: Yangi imkoniyatlar va tahdidlarni aniqlash.
3. Maqsadli auditoriyani qayta ko'rib chiqish: Iste'molchilar ehtiyojlari va xatti-harakatlarining o'zgarishini tahlil qilish.
4.Raqobatchilar tahlili: Raqobatchilar strategiyasidagi o'zgarishlarni kuzatish.
5.Yangi maqsad va vazifalarni belgilash: Kompaniyaning uzoq muddatli maqsadlariga muvofiq yangi marketing maqsadlarini ishlab chiqish.
6. Yangi strategiyani ishlab chiqish: Segmentatsiya, maqsadli bozorni tanlash va pozitsiyalash strategiyalarini yangilash.
7. Amalga oshirish rejasini tuzish: Yangi strategiyani hayotga tatbiq etish uchun aniq harakatlar rejasini ishlab chiqish.
\
\
Marketing strategiyasini muntazam ravishda yangilab turish kompaniyalarga bozordagi o'zgarishlarga moslashish, raqobatbardoshlikni saqlab qolish va uzoq muddatli muvaffaqiyatga erishish imkonini beradi.
