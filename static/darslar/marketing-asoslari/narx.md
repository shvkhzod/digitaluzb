# Narx: Narxlash va Chegirmalar
Narx - mahsulot yoki xizmatning iste'molchilar uchun qiymatini belgilaydi. Narx strategiyasi, jumladan, chegirmalar va narxlash usullari kompaniyaning daromadliligiga bevosita ta'sir qiladi va raqobatbardoshlikni belgilaydi

### Narxlash
Narxlash - bu mahsulot yoki xizmat uchun mos narxni belgilash jarayoni. Narxni belgilash murakkab vazifa bo'lib, bir qator omillarni hisobga olishni talab qiladi:
1. **Ishlab chiqarish xarajatlari**: Mahsulotni ishlab chiqarish yoki xizmatni ko'rsatish uchun ketadigan xarajatlar.
2. **Raqobat**: Raqobatchilarning narxlari va bozordagi o'rni
3. **Iste'molchilarning qabul qilishi**: Iste'molchilar mahsulot yoki xizmat uchun qancha to'lashga tayyor ekanligi.
4. **Kompaniyaning maqsadlari**: Kompaniyaning qisqa va uzoq muddatli moliyaviy maqsadlari. Oddiy so'z bilan aytganda, qancha foyda ko'rishni xohlaydi
\
\
Narx = Ishlab chiqarish xarajatlari + foyda marginali
\
\
Misol uchun, agar mahsulotni ishlab chiqarish xarajatlari 50 000 so'm bo'lsa va kompaniya 20% foyda olishni rejalashtirsa:
Narx = 50 000 + (50 000 * 20%) = 50 000 + 10 000 = 60 000
\
\
Narxlashda etibor beriladigan faktorlar:
- **Talab**: Bozordagi talab qanchalik kuchli. Masalan, Mehmonxona narxlarni talabga qarab o'zgartirishi mumkin. Yuqori talabli kunlarda (bayramlar, dam olish kunlari) narxlar oshirilishi, past talabli kunlarda esa pasaytirilishi mumkin
- **Brend Qiymati**: Iste'molchilar brend obro'si va nufuzi uchun yuqori narx to'lashga tayyor

### Qimmat va arzon mahsulotlar
Juda qimmat mahsulotlar odatda yuqori narxda sotiladigan, noyob va ekskluziv mahsulot xisoblanadi. Va shu bilan birga bunaqa mahsulotlar ko'pchilik uchun emas. Shuning uchun, eksluziv mahsulotlar uchun narx elastikligi past bo'ladi. Ya'ni,narxdagi o'zgarishlar talabga unchalik ta'sir qilmaydi, chunki iste'molchilar mahsulotning ekskluzivligi va brend qiymati uchun yuqori narx to'lashga tayyor bo'lishadi. Juda qimmat mahsulotdan foyda ko'rish uni ko'p so'tish shart emas. 
<tip-element>
Misol uchun, Bugatti Chironning ortacha narxi 3 million dollar, va 2016 - 2024 yillar davomida faqatgina 500ta model ishlab chiqarilgan
</tip-element>
\
Arzon mahsulotlar uchun esa aksincha, ishlab chiqarish xarajatlari past bo'lganligi sababli, kompaniyalar ko'p miqdorda sotish orqali foyda olishga harakat qilishadi. Narxni pastroq belgilash orqali ko'proq iste'molchilarni jalb qilishga va bozor ulushini oshirishga intilishadi

### Narx Psixologiyasi
Narx psixologiyasi - bu iste'molchilarning narxni qabul qilishlari va unga munosabatlarini o'rganishdir. 
1. **Prestija Narxlash**: Ba'zi iste'molchilar yuqori narxni mahsulotning yuqori sifati va nufuzi bilan bog'lashadi. Kompaniyalar bundan foydalanib, o'z mahsulotlarining narxini oshirishlari mumkin.
2. **Chegaralar**: Iste'molchilar narxni ma'lum bir psixologik chegaradan (masalan, 99 999 so'mni 100 000 so'mdan) pastroq qabul qilishadi. Shuning uchun, kompaniyalar narxni ana shu psixologik chegaradan pastroq belgilashga harakat qilishadi. 

### Chegirmalar
Chegirmalar - bu mahsulot yoki xizmatning asl narxini vaqtincha pasaytirish orqali sotishni rag'batlantirish usulidir:
Mana ba'zi missolar:
- **Mavsumiy Chegirmalar**:Kiyim-kechak do'koni qish mavsumi oxirida qishki kiyim-kechaklarga 30% chegirma taklif qilishi mumkin. Bu qoldiq tovarlarni sotishga yordam beradi va yangi mavsumiy mahsulotlar uchun joy ochadi.
- **Miqdoriy Chegirmalar**: Elektronika do'koni 500 000 so'mdan ortiq xarid qilgan iste'molchilarga 10% chegirma taklif qilishi mumkin. Yoki 2ta mahsulotni bir narxda so'tish
- **Promo-kodlar**: Onlayn oziq-ovqat do'koni yangi iste'molchilarni jalb qilish uchun birinchi xaridda 20% chegirma beradigan promo-kod taklif qilishi mumkin. Bu yangi iste'molchilarni jalb qiladi va ularning xarid qilish ehtimolini oshiradi.
- **Bepul Yetqazib berish**: Mahsulotni uyga bepul yetqazib berish kabi xizmatlar

