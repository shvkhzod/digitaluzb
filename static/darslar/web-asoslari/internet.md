# Internet
Bugungi kunda deyarli hamma internetdan foydalanadi, lekin juda kam odam bu nima ekanligini tushunadi, shuning uchun bugun bir necha daqiqa ichida siz o'sha daholar guruhiga qo'shilishingiz mumkin (hazil, unchalik daho bo'lmasa ham, yaxshi guruh)

### Dinazavrlar davri
Siz do'stingini kompyuteriga Counter Strike 1.6 o'yinini o'tkazib bermoqchisiz. Eng oson yoli bu, fleshkadan foydalanish. Ammo, 1960-70 yillarda fleshkalar mavjud emas edi! Shu sababli, olimlar kompyuterlarni bir-biriga ulashning turli usullarini o'ylab topishga majbur bo'lishgan. Agar ular bu ishni qilishmasa edi, siz hozir Counter Strike 1.6 o'yinni o'ynay olmasdingiz. Tasavvur qiling-a!

![foundation](/images/web01.webp)
\
\
Demak, men o'zimni kompyuterimni do'stimni kompyuteriga ulab undaki narsalarni ko'rib va o'zimga o'tkazib olishim mumkin. Maxsus kabel bilan boshqa do'stlarim ham ulanib bilishadi - va bu narsa tarmoq deb ataladi
### Tarmoqlar tarmoqi
Internet esa tarmoqlar tarmoqidir, ya'ni millionlab kompyuterlar bir biriga ulangan tarmoq. Bu kompyuterlaruning ba'zilari server, ba'zilari esa oddiy foydanalnuvchi kompyuterlar. Serverlar juda kuchli kompyuterlar bo'lib, ular Internetning asosiy qismini tashkil qiladi. Oddiy foydalanuvchi kompyuterlari esa sizning uyingizdagi yoki ofisidagi kompyuterlar.
![foundation](/images/web02.webp)
### Server va Ma'lumotlar markazlari
Serverlar ham kompyuter, lekin ular siznikidan farq qiladi. Ular Internetda 24/7 onlayn, ya'ni hech qachon o'chmaydi va doimo ishlaydi. Serverlar ko'pincha maxsus binolarda - ma'lumotlar markazlarida joylashadi. Ularning vazifalari brauzerlardan kelgan so'rovlarni kutish. Bu so'rovlar veb-sahifalar, rasmlar, ovozlar yoki videolar uchun bo'lishi mumkin. Server so'ralgan ma'lumotni topib, uni brauzerga qaytaradi.
![foundation](/images/web025.webp)
### Optik Tolalar
Yana bir savol - agar ikkita kompyuter bir xonada bo'lsa, ularni maxsus kabel bilan ulash mumkin. Ammo, AQSHdagi kompyuterni O'zbekistondagi kompyuter bilan qanday bog'lash mumkin? Buning javobi - optik tolalar!
\
\
Optik tolalar yorug'lik yordamida ma'lumotlarni uzatadi va ular okeanlar hamda qit'alar bo'ylab cho'zilgan. Ular xuddi ma'lumotlar magistrali vazifasini bajaradi.
![foundation](/images/web03.webp)
### Antenna
Optik tola hamma joyga bora olmaydi, masalan sizni telefoningini to'g'ridan to'g'ri optik tolaga ulab bo'lmaydi. Antennalar bizga bu muammoni hal qilishga yordam beradi. Ular radioto'lqinlar yordamida ma'lumotlarni simsiz uzatadi
![foundation](/images/web04.webp)
### Internet provider
Optik tolalarni o'zingiz uyingizga tortib kela olmaysiz, to'g'rimi? Shu sababli, Internet provayderlar mavjud. Ular optik tolalarni shaharlarga olib kelishadi va Antennalar joylashadi. Siz Internet provayderga to'lov qilasiz va ular sizga Internetdan foydalanish imkonini berishadi
### IP Manzil
Har bir qurilma o'zining noyob manzili - IP manzili bo'ladi. Internetda bir qurilma boshqa qurilma bilan aloqa qilish uchun uning IP manzilini bilishi kerak. Masalan IP Manzil: 192.02.873.43
### DNS
Ammo IP manzillarni eslab qolish juda qiyin, to'g'rimi? Mana shunda DNS ishga tushadi. DNS - bu Internetning telefon kitobi. U saytlarning nomlarini IP manzillarga bog'laydi. Masalan, siz brauzeringizga "www.google.com" deb yozsangiz, DNS uni Google serverining IP manziliga qarab sizni kerakli serverga ulaydi.
### Paketlar
Internetda ma'lumotlar paketlar shaklida uzatiladi. Yani agar siz bir rasm yuborsangiz, u bir nechta bo'laklarga bo'linadi. Va shu paytdagi qaysi optik tola yo'nalishi kerakli manzilga tezroq oborishiga qarab yolni tanlaydi.
### Routerlar
Internetga millionlagan kompyuterlar ulangan, million serverlar mavjud, hammasi bir vaqtda bir birsi bilan muloqot qilishadi. Uni ustiga ma'lumotlar bo'laklarga bo'linib har xil yol bilan ketishadi, qanaqa qilib aralashib ketishmaydi?
Chunki Routerlar mavjud. Routerlar - xuddi yo'l ko'rsatkichlar kabi, paketlarni to'g'ri manzilga yetkazish uchun yo'naltirib turadi. Routersiz - siz yonizda o'tirgan odamga kelgan xat tasodifan sizni telefoningiz kelib qo'lishi mumkin edi
![Router](/images/web05.webp)

